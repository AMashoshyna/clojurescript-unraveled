## Про цю книгу

Ця книга охоплює мову програмування ClojureScript, служить детальним керівництвом до інструментарію для розробки та представляє собою серію статей на теми, що пов'язані з щоденним програмуванням на ClojureScript.

Ця книга не є уведенням до програмування, тому передбачається, що читач має досвід програмування принаймні однією мовою. Тим не менш, це не передбачає досвід роботи з Clojure або функціональним програмуванням. Ми будемо намагатися додавати посилання на довідкові матеріал, коли мова буде йти про теоретичні основи ClojureScript, які можуть бути незнайомі.

Документація ClojureScript непогана, але поверхнева, тому ми хотіли написати збірник довідкової інформації і прикладів, що слугували б зразком, а також серією практичних керівництв. Цей документ розвиватиметься разом з мовою ClojureScript, як довідник і як книга практичних рецептів з програмування.

Ви отримаєте максимальну віддачу від цієї книги, якщо ви:

* хочете знати ClojureScript або функціональне програмування та маєте певний досвід в програмуванні;
* пишете на JavaScript або на будь–якій іншій мові, яка компілюється в нього, і хочете знати, що вам може запропонувати ClojureScript;
* вже трохи знаєте Clojure і хочете дізнатися, як ClojureScript відрізняється від нього, та, наприклад, такі практичні теми, як використовування одного коду в двох мовах.

Не звертайте увагу на те, що ви не бачите себе в жодній з вище зазначених груп. Ми заохочуємо вас спробувати цю книгу і повідомити нам про те, як ми можемо зробити ії більш доступною. Наша мета полягає в тому, щоб зробити ClojureScript більш дружнім до новачків і поширювати ідеї про програмування, що допомогла популяризувати мова Clojure, оскільки ми бачимо в них велику цінність.
